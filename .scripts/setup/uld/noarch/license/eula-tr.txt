Son Kullanıcı Lisans Sözleşmesi
BU YAZILIM ÜRÜNÜNÜ KULLANMADAN ÖNCE DİKKATLE OKUYUN: 
Bu Son Kullanıcı Lisans Sözleşmesi ('EULA') (a) sizinle (kişi veya tek bir kuruluş olarak) (b) HP Inc. ('HP') arasında, HP ürününüzle ('HP Ürünü') kullanım için HP üzerine yüklü ya da HP tarafından sağlanan Yazılım Ürünü'nü nasıl kullanacağınızı düzenleyen yasal bir sözleşmedir. HP veya tedarikçileriyle sizin aranızda ayrı bir lisans sözleşmesi olması durumunda bu EULA geçerli değildir. Diğer yazılım, kendi çevrimiçi belgelerinde bir EULA içerebilir. 'Yazılım Ürünü' terimi; bilgisayar yazılımı anlamına gelir ve ilişkili ortamları, basılı malzemeleri ve 'çevrimiçi' veya elektronik belgeleri kapsayabilir.
HP Ürünü ile birlikte bu EULA için bir ek ya da düzeltme gelebilir.
YAZILIM ÜRÜNÜ ÜZERİNDEKİ HAKLAR, YALNIZCA BU EULA'NIN TÜM HÜKÜM VE KOŞULLARINI KABUL ETMENİZ ŞARTIYLA SUNULMAKTADIR. YAZILIM ÜRÜNÜNÜ YÜKLEYEREK, KOPYALAYARAK, İNDİREREK VEYA BAŞKA BİR ŞEKİLDE KULLANARAK BU EULA'NIN HÜKÜMLERİNİN BAĞLAYICI OLACAĞINI KABUL ETMİŞ OLURSUNUZ. BU LİSANS HÜKÜMLERİNİ KABUL ETMİYORSANIZ, KULLANILMAMIŞ DURUMDAKİ ÜRÜNÜ (DONANIM VE YAZILIM OLARAK), ÖDEDİĞİNİZ ÜCRETİ GERİ ALMAK ÜZERE, SATIN ALMA TARİHİNDEN İTİBAREN 14 GÜN İÇİNDE SATIN ALDIĞINIZ YERE İADE EDİN.
1. LİSANS VERME. HP, bu EULA’nın tüm hüküm ve koşullarına uyduğunuz sürece tarafınıza aşağıdaki hakları vermektedir:
a. Kullanım. Yazılım Ürünü'nü tek bir bilgisayarda ('Bilgisayarınız') kullanabilirsiniz. Yazılım Ürünü tarafınıza Internet aracılığıyla sağlanmış ve orijinal olarak birden fazla bilgisayar üzerinde kullanım için lisanslanmışsa Yazılım Ürünü'nü yalnızca bu bilgisayarlara yükleyebilir ve kullanabilirsiniz. Yazılım Ürünü'nün bileşen parçalarını, birden fazla bilgisayarda kullanmak için ayıramazsınız. Yazılım Ürünü'nü dağıtma hakkınız yoktur. Yazılım Ürünü'nü, kullanım amaçları için Bilgisayarınızın geçici belleğine (RAM) yükleyebilirsiniz.
b. Depolama. Yazılım Ürünü'nü HP Ürünü'nün yerel belleğine veya depolama aygıtına kopyalayabilirsiniz.
c. Kopyalama. Kopyanın, orijinal Yazılım Ürünü'nün mülkiyet bildirimlerinin tamamını içermesi ve yalnızca yedekleme amaçları için kullanılması koşuluyla, Yazılım Ürünü'nün arşiv veya yedek kopyalarını oluşturabilirsiniz.
d. Hakların Saklı Tutulması. HP ve bayileri, bu EULA'da açıkça size verilmeyen tüm hakları saklı tutmaktadır.
e. Ücretsiz Yazılım. Bu EULA'nın hüküm ve koşullarına bakılmaksızın, üçüncü taraflar ('Ücretsiz') tarafından kamu lisansı altında sağlanan telifsiz HP yazılımını ya da yazılımı oluşturan Yazılım Ürünü'nün tamamı veya herhangi bir bölümü, ister ayrı ister paketten çıkan bir sözleşme ya da indirme anında kabul edilen elektronik lisans hükümleri olsun, Ücretsiz türdeki yazılımlarla gelen yazılım lisans sözleşmesinin hüküm ve koşullarına tabi olmak koşuluyla size lisanslanır. Ücretsiz yazılımın tarafınızdan kullanımı, tamamen, bu türdeki bir lisansın hüküm ve koşulları tarafından düzenlenir.
f. Kurtarma Çözümü. İster sabit disk sürücüsü tabanlı, ister harici ortam tabanlı kurtarma çözümü (örn. disket, CD veya DVD) ya da herhangi başka bir şekilde sağlanan eşdeğer bir çözüm olsun, HP Ürününüz ile/için sağlanan herhangi bir yazılım kurtarma çözümü, yalnızca, kurtarma çözümünün HP Ürünü ile/için ilk satın alındığı yerden HP Ürünü'nün sabit diskini geri yüklemek için kullanılabilir. Bu tür bir kurtarma çözümü içeren herhangi bir Microsoft işletim sistemi yazılımının kullanımı, Microsoft Lisans Sözleşmesi tarafından düzenlenir.</
2. YÜKSELTMELER. Yükseltme olarak tanımlanan bir Yazılım Ürünü'nü kullanmak için öncelikle, yükseltme açısından uygun olduğu HP tarafından tanımlanmış orijinal Yazılım Ürünü için lisans almanız gerekir. Yükseltmeden sonra, artık, yükseltme açısından uygunluğunuzun temelini oluşturan orijinal Yazılım Ürünü'nü kullanamayabilirsiniz. Yazılım Ürünü'nü kullanarak, HP'nin, internet'e bağlandığınızda belli Yazılım Ürünleri'nin sürümünü veya durumunu kontrol etmek için HP Ürününüze otomatik olarak erişebileceğini ve HP Yazılımı ve HP Ürününüzün işlevselliği, performansı ya da güvenliğini korumak ve size sağlanan destek veya diğer hizmetlerin tedariğini kolaylaştırmak için gereken yeni sürümleri ya da güncelleştirmeleri sağlamak üzere HP Ürününüze bu tür Yazılım Ürünleri'ne ilişkin yükseltme veya güncelleştirmeleri otomatik olarak indirip yükleyebileceğini de kabul etmiş olursunuz. Belirli durumlarda ve yükseltme veya güncelleştirmenin türüne bağlı olarak, yükseltmeyi ya da güncelleştirmeyi başlatmanızı gerektirebilen bildirimler (açılır bildirimler veya başka yöntemler aracılığıyla) sağlanacaktır.
3. EK YAZILIM. Bu EULA, HP'nin güncelleştirme veya eklerle birlikte başka koşullar belirtmemesi halinde, HP tarafından sağlanan orijinal Yazılım Ürünü için olan güncelleştirme ve ekler için geçerlidir. Bu tür hükümler arasında bir uyuşmazlık olması durumunda, diğer hükümler geçerli olacaktır.
4. DEVİR.
a. Üçüncü Taraf. Yazılım Ürünü'nün ilk kullanıcısı, Yazılım Ürünü'nü bir defaya mahsus olmak üzere başka bir son kullanıcıya devredebilir. Herhangi bir devir işleminin; tüm bileşen parçaları, ortam, basılı malzemeler, bu EULA ve mümkünse Orijinallik Sertifikası'nı içermesi gerekir. Devir, konsinye satış gibi dolaylı bir devir olamaz. Devirden önce, devredilen ürünü alan son kullanıcının bu EULA hükümlerinin tamamını kabul etmesi gerekir. Yazılım Ürünü'nün devredilmesiyle lisansınız otomatik olarak sona erer.
b. Kısıtlamalar. Yazılım Ürünü'nü kiralayamaz veya ödünç veremez ya da Yazılım Ürünü'nü ticari amaçlarla başkalarına kullandıramaz veya büro kullanımına açamazsınız. Bu EULA’da aksi belirtilmediği müddetçe, lisansın ya da Yazılım Ürünü'nün alt lisansını veremez, atayamaz veya devredemezsiniz.
5. MÜLKİYET HAKLARI. Yazılım Ürünü ve kullanıcı belgelerinin tüm fikri mülkiyet hakları, HP veya tedarikçilerine aittir ve diğer yürürlükteki kanunlar ve uluslararası antlaşma hükümleri olduğu kadar, Birleşik Devletler telif hakkı, mesleki sır ve patent kanunu dahil ancak bunlarla sınırlı olmamak üzere kanunlar tarafından koruma altına alınmıştır. Yazılım Ürünü'nden, herhangi bir ürün tanıtımını, telif hakkı bildirimlerini veya mülkiyet sınırlamalarını çıkartamazsınız.
6. TERS MÜHENDİSLİKLE İLGİLİ SINIRLAMALAR. Bu sınırlamaya bakılmaksızın ya da bu EULA'da açıkça belirtilmedikçe, yürürlükteki yasaların izin verdiği durumlar haricinde, Yazılım Ürünü üzerinde ters mühendislik işlemi yapamaz, kaynak koda dönüştüremez ya da bileşenlerine ayıramazsınız.
7. GEÇERLİLİK SÜRESİ. Bu EULA, sonlandırılmadıkça ya da reddedilmedikçe, geçerlidir. Bu EULA'nın başka bir yerinde ileri sürülen koşullara göre ya da bu EULA'nın herhangi bir hükmüne uymamanız durumunda da bu EULA sonlanacaktır.
8. VERİ TOPLAMA/KULLANIM ONAYI.
a. HP, HP Yazılımı ve HP Ürününüz ile ilgili anonim teknik bilgiler toplamak için çerezleri ve diğer web teknolojisi araçlarını kullanır. Bu veriler, yükseltmeleri ve ilgili destek veya Kısım 2'de anlatılan diğer hizmetleri sağlamak için kullanılır. HP, Internet Protokolü adresiniz de dahil olmak üzere kişisel bilgileri veya diğer HP Ürününüz ile ilişkili özel tanımlayıcı bilgileri ve tarafınızdan HP Ürününüzün kaydı sırasında sağlanan verileri de toplar. Yükseltmeleri ve ilgili destek veya diğer hizmetleri sağlamak olduğu kadar bu veriler, size pazarlama iletişimleri göndermek için kullanılır (her durumda, yürürlükteki kanunlar tarafından istenen hızlı onayınızla). 
Yürürlükteki kanunların izin verdiği ölçüde, bu hüküm ve koşulları kabul ederek, bu EULA'da ve daha da ayrıntılı bir şekilde HP'nin gizlilik politikasında anlatıldığı gibi, HP, kendi bağıl kuruluşları ve yan kuruluşları tarafından anonim ve kişisel verilerin toplanması ve kullanımına rıza göstermiş oluyorsunuz: 
www.hp.com/go/privacy
b. Üçüncü Tarafın Veri Toplaması/Kullanımı. HP ürününüze dahil edilen belli yazılım programları, size, üçüncü taraf sağlayıcıları ('Üçüncü Taraf Yazılımı') tarafından sağlanır ve tek tek lisanslanır. Üçüncü Taraf Yazılım, bu tür bir yazılımı etkinleştirmemeyi/satın almamayı seçseniz bile, HP Ürününüze yüklenebilir ve çalışmaya başlayabilir. Üçüncü Taraf Yazılım, sisteminiz hakkında teknik bilgiler (örn. IP adresi, benzersiz aygıt tanımlayıcı, yüklü yazılım sürümü, vb.) ve diğer sistem verilerini toplayabilir ve iletebilir. Bu bilgiler, üçüncü parti tarafından, teknik olarak sistem özelliklerini tanımlamak ve sisteminize yazılımın en güncel sürümünün yüklendiğinden emin olmak için kullanılır. Üçüncü Taraf Yazılımı'nın bu teknik bilgileri toplamasını veya sürüm güncelleştirmeleri otomatik olarak göndermesini istemiyorsanız Internet'e bağlanmadan önce yazılımı kaldırmanız gerekir.
9. GARANTİLERİN REDDİ. YÜRÜRLÜKTEKİ KANUNLARIN İZİN VERDİĞİ AZAMİ ÖLÇÜDE HP VE TEDARİKÇİLERİ, YAZILIM ÜRÜNÜNÜ "OLDUĞU GİBİ" VE TÜM KUSURLARIYLA BİRLİKTE SAĞLAMAKTA OLUP, YAZILIM ÜRÜNÜ İLE İLGİLİ OLARAK MÜLKİYET HAKKI, TELİF HAKLARININ İHLAL EDİLMEMESİ, SATILABİLİRLİK, BELİRLİ BİR AMACA UYGUNLUK VE VİRÜS OLMAMASI GİBİ ZIMNİ GARANTİLER, GÖREVLER VEYA KOŞULLAR DAHİL OLMAK ÜZERE ANCAK BUNLARLA SINIRLI KALMAMAK KAYDIYLA AÇIK, ZIMNİ VEYA MEVZUAT GEREĞİ DİĞER TÜM GARANTİLERİN VE KOŞULLARIN GEÇERSİZLİĞİNİ İŞBU BELGE İLE BEYAN EDER. Bazı eyaletlerde/hukuk sistemlerinde zımni garantilerin veya zımni garanti süresi üzerindeki sınırlamaların hariç tutulmasına izin verilmediğinden, yukarıdaki sorumluluk reddi tamamıyla tarafınız için geçerli olmayabilir.
AVUSTRALYA VE YENİ ZELANDA'DA YAZILIM, AVUSTRALYA VE YENİ ZELANDA TÜKETİCİ KANUNLARI DIŞINDA BIRAKILAMAYACAK GARANTİLERLE BİRLİKTE GELİR. AVUSTRALYALI MÜŞTERİLER, ÖNEMLİ BİR ARIZA VE DİĞER MANTIKLI ÖNGÖRÜLEBİLİR KAYIP VEYA HASARIN TAZMİNİ İÇİN BİR DEĞİŞTİRME VEYA GERİ ÖDEMEYE HAK KAZANIRLAR. AVUSTRALYALI MÜŞTERİLER, KABUL EDİLEBİLİR KALİTE DIŞINA ÇIKMASI VE ARIZANIN ÖNEMLİ BİR ARIZA OLMAMASI DURUMUNDA DA YAZILIMIN ONARILMASI YA DA DEĞİŞTİRİLMESİNE HAK KAZANIRLAR. KİŞİSEL, YEREL YA DA EV İÇİ KULLANIMI VEYA TÜKETİMİ İÇİN SATIN ALDIKLARI VE BİR İŞ ('YENİ ZELANDA MÜŞTERİLERİ') AMACIYLA SATIN ALMADIKLARI MALLAR İÇİN, BİR ARIZA VE DİĞER MANTIKLI ÖNGÖRÜLEBİLİR KAYIP VEYA HASARIN TAZMİNİ İÇİN TAMİR, DEĞİŞTİRME VEYA GERİ ÖDEMEYE HAK KAZANIRLAR.
10. SORUMLULUĞUN SINIRLANDIRILMASI. Yerel kanuna göre, maruz kalabileceğiniz hasara bakılmaksızın, HP ve tedarikçilerinden herhangi birinin bu EULA kapsamındaki tüm sorumluluğu ve sizin tek tazminat hakkınız, Yazılım Ürünü için ödediğiniz tutarla veya 5,00 ABD doları ile, hangisi fazla ise, sınırlıdır. YÜRÜRLÜKTEKİ KANUNLARIN İZİN VERDİĞİ AZAMİ ÖLÇÜDE, HP VEYA TEDARİKÇİLERİ HİÇBİR ŞEKİLDE KAR VEYA GİZLİ YA DA DİĞER BİLGİLERİN KAYBINDAN, İŞİN KESİNTİYE UĞRAMASINDAN, ŞAHSİ YARALANMADAN, YAZILIM ÜRÜNÜNÜN KULLANILMAMASIYLA İLİŞKİLİ OLARAK ORTAYA ÇIKAN VEYA BUNUNLA HERHANGİ BİR ŞEKİLDE İLİŞKİLİ OLAN GİZLİLİK KAYBINDAN YA DA HP VEYA TEDARİKÇİSİ BU TÜR ZARAR OLASILIĞINDAN ÖNCEDEN HABERDAR EDİLMİŞ OLSA DAHİ VE TAZMİNAT ESAS AMACINA ULAŞAMASA DA BU YAZILIM ÜRÜNÜNÜN KULLANILMASIYLA VEYA KULLANILAMAMASIYLA BAĞLANTILI OLARAK DOĞAN ZARARLAR DAHİL OLMAK ÜZERE ANCAK BUNLARLA SINIRLI KALMAMAK KAYDIYLA, ÖZEL, TESADÜFİ, DOLAYLI VEYA NEDEN OLUNAN ZARARLARDAN SORUMLU TUTULAMAZ. Bazı eyaletlerde/yargı bölgelerinde arızi veya sonuç niteliğindeki zarar ziyanın hariç tutulmasına veya sınırlandırılmasına izin verilmediğinden, yukarıdaki sınırlamalar ya da hariç tutmalar sizin için geçerli olmayabilir.
11. ABD HÜKÜMETİ MÜŞTERİLERİ. FAR 12.211 ve FAR 12.212 uyarınca, Ticari Bilgisayar Yazılımı, Bilgisayar Yazılımı Belgeleri ve Ticari Kalemler için Teknik Veriler, HP'nin standart ticari lisansı altında ABD Hükümeti'ne lisanslıdır.
12. İHRACAT KANUNLARINA UYMA. Yazılım Ürünü'nün; (1) doğrudan veya dolaylı olarak İhracat Kanunları'nı ihlal edecek tarzda ihraç edilmemesi veya (2) nükleer, kimyasal ve biyolojik silahların yayılması olmak üzere, ancak bunlarla sınırlı kalmamak kaydıyla İhracat Kanunları tarafından yasaklanmış herhangi bir amaç doğrultusunda kullanılmamasını sağlamak üzere Amerika Birleşik Devletleri'nin ve diğer ülkelerin tüm kanunlarına ve yönetmeliklerine ("İhracat Kanunları") uymanız gerekir.
13. ANLAŞMA YAPMA KABİLİYETİ VE YETKİSİ. İkamet etmekte olduğunuz eyaletin yasaları uyarınca reşit olduğunuzu ve bu anlaşmayı yapmak üzere işvereniniz tarafından gerektiği şekilde yetkilendirildiğinizi arz ve ibraz etmiş olursunuz.
14. YÜRÜRLÜKTEKİ KANUNLAR. Bu EULA, ürünün satın alındığı ülkenin kanunları ile düzenlenir.
15. TÜM SÖZLEŞME. Bu EULA (HP Ürünü ile birlikte verilen bu EULA için tüm düzeltme ya da ekler dahil), sizinle ve Yazılım Ürünü'ne ilişkin olarak HP arasındaki sözleşmenin tümüdür ve Yazılım Ürünü'ne veya bu EULA kapsamındaki diğer konulara ilişkin olarak önceden ya da aynı anda yapılmış olan sözlü veya yazılı iletişimler, öneriler ve beyanları geçersiz kılıp bunların yerini alır. Destek hizmetleriyle ilgili HP politikaları veya programlarının içerdiği hükümlerin işbu EULA'daki hükümlerle çelişmesi durumunda, bu EULA'daki hükümler geçerli olacaktır.

© Telif Hakkı 2015 HP Development Company, L.P.
Buradaki bilgiler önceden haber verilmeksizin değiştirilebilir. Burada adı geçen tüm diğer ürünler, ait oldukları şirketlerin ticari markaları olabilir. Yürürlükteki kanunların izin verdiği ölçüde, HP ürün ve hizmetlerine ait yegane garantiler, bu tür ürün ve hizmetlerle birlikte sağlanan açık garanti bildirimlerinde sıralanmıştır. Bu belgede yer alan hiçbir ifade ek garanti oluşturacak şekilde yorumlanmamalıdır. Yürürlükteki kanunların izin verdiği ölçüde HP, burada kapsanan teknik hatalar veya düzeltim hataları ya da eksikliklerden sorumlu tutulmaz.
İlk Sürüm: Ağustos 2015
