Acord de licenţă pentru utilizatorul final
CITIŢI CU ATENŢIE ÎNAINTE DE A UTILIZA ACEST ECHIPAMENT SOFTWARE: 
Acest Acord de licenţă pentru utilizatorul final („ALUF”) este un acord legal între (a) dvs. (fie o persoană fizică sau o entitate) şi (b) HP Inc. („HP”), care guvernează utilizarea de către dvs. a oricărui produs software, deja instalat sau pus la dispoziţie de către HP pentru utilizare împreună cu produsul dvs. HP („Produs HP”), care nu este supus în alt mod unui acord de licenţă separat între dvs. şi HP sau furnizorii săi. Este posibil ca alt echipament software să conţină un Acord ALUF în documentaţia online aferentă. Termenul „Produs software” se referă la software pentru computer şi poate include suporturi asociate, materiale imprimate şi documentaţie „online” sau în format electronic.
Este posibil ca Produsul HP să fie însoţit de un acord ALUF care conţine o rectificare sau o anexă.
DREPTURILE ASUPRA PRODUSULUI SOFTWARE SUNT OFERITE NUMAI CU CONDIŢIA SĂ FIŢI DE ACORD CU TOŢI TERMENII ŞI CONDIŢIILE ACESTUI ACORD ALUF. PRIN INSTALAREA, COPIEREA, DESCĂRCAREA SAU UTILIZAREA SOFTWARE-ULUI, SUNTEŢI DE ACORD SĂ RESPECTAŢI TERMENII ACESTUI ACORD ALUF. DACĂ NU ACCEPTAŢI ACEŞTI TERMENI DE LICENŢĂ, AVEŢI POSIBILITATEA DE A RETURNA PRODUSUL COMPLET (HARDWARE ŞI SOFTWARE), NEUTILIZAT, ÎN TERMEN DE 14 ZILE, PENTRU RAMBURSARE ÎN CONFORMITATE CU POLITICA UNITĂŢII DE UNDE L-AŢI ACHIZIŢIONAT.
1. ACORDAREA LICENŢEI. În condiţiile în care respectaţi toţi termenii şi toate condiţiile ale acestui acord ALUF, HP vă acordă următoarele drepturi:
a. Utilizare. Aveţi dreptul de a utiliza acest Produs software pe un singur computer („Computerul dvs.”). Dacă acest Produs software vă este furnizat prin internet şi aţi primit iniţial licenţa de utilizare pentru mai multe computere, aveţi dreptul de a instala şi utiliza Produsul software numai pe computerele respective. Nu aveţi dreptul de a separa părţile componente ale Produsului software pentru utilizare pe mai multe computere. Nu aveţi dreptul de a distribui Produsul software. Puteţi încărca Produsul software pe computerul dvs. şi în memoria temporară a acestuia (RAM) cu scopul de a utiliza Produsul software.
b. Stocare. Puteţi copia Produsul software în memoria locală sau pe dispozitivul de stocare al produsului HP.
c. Copiere. Puteţi face copii arhivate sau de rezervă ale Produsului software, cu condiţia ca acestea să conţină toate avizele referitoare la drepturile de proprietate asupra Produsului software original şi să fie utilizate numai ca material de rezervă.
d. Rezervarea drepturilor. Compania HP şi furnizorii săi îşi rezervă toate drepturile care nu vă sunt acordate în mod expres în acest ALUF.
e. Freeware. Fără a ţine seama de termenii şi condiţiile acestui acord ALUF, Produsul software întreg sau orice parte a acestuia care reprezintă software ce nu este proprietatea HP sau software oferit sub licenţă publică de către terţi („Freeware”) vă este oferit sub licenţă în conformitate cu termenii şi condiţiile acordului de licenţă care însoţeşte acest Freeware, fie acesta sub forma unui acord discret, a unei licenţe livrate împreună cu produsul sau a acceptării termenilor şi condiţiilor în momentul descărcării. Utilizarea de Freeware de către dvs. va fi guvernată în întregime de termenii şi condiţiile unor astfel de licenţe.
f. Soluţii de recuperare. Orice soluţie de recuperare de software oferită împreună cu/pentru produsul dvs. HP, fie ea pe unitatea hard disk, pe un suport extern (de ex., dischetă, CD sau DVD) sau o soluţie echivalentă, oferită sub orice altă formă, poate fi utilizată doar pentru a restabili datele de pe hard diskul Produsului HP împreună cu/pentru care a fost achiziţionată iniţial această soluţie de recuperare. Utilizarea oricărui alt software al sistemului de operare Microsoft conţinut într-o astfel de soluţie de recuperare va fi guvernată de Acordul de licenţă Microsoft.
2. UPGRADE-URI. Pentru a utiliza un Produs software identificat drept upgrade, trebuie mai întâi să aveţi licenţă pentru Produsul software original recunoscut de HP ca fiind eligibil pentru upgrade. După upgrade, nu mai puteţi utiliza Produsul software original care a stat la baza eligibilităţii pentru upgrade. Prin utilizarea Produsului software, sunteţi, de asemenea, de acord că HP poate accesa automat Produsul dvs. HP atunci când este conectat la internet, pentru a verifica versiunea sau starea anumitor Produse software şi poate descărca şi instala automat upgrade-uri sau actualizări ale acestor Produse software pe Produsul dvs. HP, pentru a oferi noile versiuni sau actualizările necesare pentru menţinerea funcţionalităţii, a performanţelor sau a securităţii Software-ului HP şi a Produsul dvs. HP şi pentru a facilita asigurarea serviciilor de asistenţă sau altor servicii furnizate. În anumite cazuri şi în funcţie de tipul de upgrade sau actualizare, vă vor fi oferite notificări (prin mesaje pop-up sau alte mijloace), care vă pot solicita iniţierea upgrade-ului sau a actualizării.
3. SOFTWARE SUPLIMENTAR. Acest acord ALUF se aplică actualizărilor sau suplimentelor la Produsul software original furnizat de HP, dacă HP nu furnizează alţi termeni împreună cu actualizarea sau suplimentul. În cazul unui conflict între astfel de termeni, ceilalţi termeni vor prevala.
4. TRANSFER.
a. Terţi. Utilizatorul iniţial al Produsului software poate să facă un transfer unic al Produsului software către alt utilizator final. Orice transfer va include toate părţile componente, suporturile media, materialele imprimate, acordul ALUF şi, dacă este cazul, Certificatul de autenticitate. Transferul nu poate fi un transfer indirect, precum o încredinţare. Înainte de transfer, utilizatorul final care primeşte produsul transferat trebuie să fie de acord cu toţi termenii ALUF. Din momentul transferului Produsului software, licenţa dvs. îşi pierde automat valabilitatea.
b. Restricţii. Nu aveţi permisiunea să închiriaţi, să oferiţi în leasing sau să împrumutaţi Produsul software, nici să îl utilizaţi în regim de partajare a timpului sau în servicii de tip oficiu. Nu aveţi dreptul să sublicenţiaţi, să atribuiţi sau să transferaţi licenţa sau Produsul software cu excepţia celor prevăzute în mod expres în acest ALUF.
5. DREPTURI DE PROPRIETATE. Toate drepturile de proprietate intelectuală pentru Produsul software şi documentaţia de utilizator sunt deţinute de HP sau de furnizorii săi şi sunt protejate de lege, inclusiv, dar fără a se limita la legea drepturilor de autor din Statele Unite, legislaţia privind secretul comercial şi cea referitoare la mărcile comerciale, precum şi alte legi şi tratate internaţionale aplicabile. Nu vi se permite să eliminaţi din Produsul software elementele de identificare ale produsului, avizele referitoare la drepturile de autor sau restricţiile referitoare la proprietate.
6. LIMITARE PRIVIND REFACEREA CODULUI SURSĂ. Nu aveţi permisiunea să refaceţi codul sursă, să decompilaţi sau să dezasamblaţi Produsul software, cu excepţia cazului şi numai în măsura în care dreptul de a face acest lucru este permis de legislaţia în vigoare, fără a ţine seama de această limitare, sau dacă este prevăzut în mod expres în acest ALUF.
7. TERMENUL. Acest ALUF este valabil până la încheierea sau respingerea acestuia. Prezentul ALUF, va înceta, de asemenea, în cazul îndeplinirii unor condiţii stipulate în altă parte a prezentului ALUF sau dacă nu respectaţi vreun termen sau vreo condiţie a acestui ALUF.
8. CONSIMŢĂMÂNTUL DE A COLECTA/UTILIZA DATELE.
a. HP va utiliza module cookie şi alte instrumente web pentru colectarea anonimă a informaţiilor tehnice legate de Software-ul HP şi de Produsul dvs. HP. Aceste date vor fi utilizate pentru a oferi upgrade-uri şi asistenţă sau alte servicii descrise în Secţiunea 2. De asemenea, HP va colecta informaţii personale, inclusiv adresa dvs. Internet Protocol sau alte informaţii unice de identificare asociate cu Produsul dvs. HP, precum şi datele furnizate de către dvs. la înregistrarea Produsului HP. Pe lângă oferirea de upgrade-uri şi asistenţă sau a altor servicii, aceste date vor fi utilizate şi pentru a vă trimite comunicări de marketing (cu consimţământul dvs. expres în fiecare situaţie, dacă legislaţia în vigoare prevede acest lucru). 
În limitele permise de legislaţia în vigoare, prin acceptarea acestor termeni şi condiţii vă acordaţi consimţământul pentru colectarea şi utilizarea datelor anonime şi personale de către HP, filialele şi afiliaţii săi, conform descrierii din acest ALUF şi descrierii detaliate din cadrul politicii de confidenţialitate HP: 
www.hp.com/go/privacy
b. Colectarea/utilizarea datelor de către terţi. Anumite programe software incluse în Produsul dvs. HP vă sunt furnizate, cu licenţă separată, de către furnizori terţi („Software de la terţi”). Software-ul de la terţi poate fi instalat şi poate funcţiona pe Produsul dvs. HP, chiar dacă alegeţi să nu activaţi/achiziţionaţi un astfel de software. Software-ul de la terţi poate colecta şi transmite informaţii tehnice despre sistemul dvs. (de ex., adresa IP, identificatorul unic al dispozitivului, versiunea de software instalată etc.) şi alte informaţii despre sistem. Aceste informaţii sunt utilizate de către terţi pentru a identifica atributele tehnice ale sistemului şi pentru a se asigura că în sistemul dvs. a fost instalată cea mai recentă versiune a software-ului. Dacă nu doriţi ca Software-ul de la terţi să colecteze aceste informaţii tehnice şi să vă trimită în mod automat actualizări ale versiunilor, trebuie să dezinstalaţi software-ul înainte de a vă conecta la internet.
9. EXCLUDEREA GARANŢIEI. ÎN MĂSURA MAXIMĂ PERMISĂ DE LEGISLAŢIA APLICABILĂ, HP ŞI FURNIZORII SĂI OFERĂ SOFTWARE-UL HP „CA ATARE” ŞI CU TOATE DEFECTELE SALE ŞI EXCLUD PRIN PREZENTA TOATE DESPĂGUBIRILE, GARANŢIILE ŞI CONDIŢIILE, FIE EXPLICITE, IMPLICITE SAU STATUTARE PRIVIND PRODUSUL SOFTWARE, INCLUZÂND, DAR FĂRĂ A SE LIMITA LA, GARANŢII DE PROPRIETATE SAU NEÎNCĂLCARE, ORICE GARANŢII IMPLICITE, TAXE SAU CONDIŢII DE VANDABILITATE, DE CALITATE SATISFĂCĂTOARE, DE ADECVARE PENTRU UN ANUMIT SCOP ŞI LIPSA VIRUŞILOR. Anumite state/jurisdicţii nu permit excluderea garanţiilor implicite sau limitările asupra duratei garanţiilor implicite, prin urmare, excluderea de mai sus poate să nu vi se aplice în întregime.
ÎN AUSTRALIA ŞI NOUA ZEELANDĂ, SOFTWARE-UL SE LIVREAZĂ CU GARANŢII CARE NU POT FI EXCLUSE DATORITĂ LEGISLAŢIEI PRIVIND DREPTURILE CONSUMATORULUI DIN ACESTE ŢĂRI. CONSUMATORUL AUSTRALIAN ESTE ÎNDREPTĂŢIT LA O ÎNLOCUIRE SAU LA O RAMBURSARE PENTRU O DEFECŢIUNE MAJORĂ ŞI LA O COMPENSAŢIE PENTRU ALTE TIPURI DE PIERDERI SAU DETERIORĂRI CARE POT FI ANTICIPATE. CONSUMATORUL AUSTRALIAN MAI ESTE ÎNDREPTĂŢIT SĂ ÎI FIE REPARAT SAU ÎNLOCUIT SOFTWARE-UL DACĂ ACESTA NU FUNCŢIONEAZĂ LA O CALITATE ACCEPTABILĂ ŞI DEFECŢIUNEA NU ESTE MAJORĂ. CONSUMATORII DIN NOUA ZEELANDĂ CARE ACHIZIŢIONEAZĂ BUNURI PENTRU UZ PERSONAL, CASNIC SAU DE CONSUM ŞI NU ÎN SCOP COMERCIAL („CONSUMATORII DIN NOUA ZEELANDĂ”) SUNT ÎNDREPTĂŢIŢI LA O REPARAŢIE, ÎNLOCUIRE SAU RAMBURSARE PENTRU O DEFECŢIUNE ŞI LA COMPENSAŢII PENTRU ALTE TIPURI DE PIERDERI SAU PAGUBE CARE POT FI ANTICIPATE.
10. LIMITAREA RĂSPUNDERII. Fiind supusă legislaţiei locale, fără a se ţine seama de orice daune pe care le-aţi putea suferi, întreaga răspundere a companiei HP şi a furnizorilor săi în contextul acestui ALUF şi compensaţia dvs. exclusivă pentru cele de mai sus se va limita la suma mai mare dintre suma plătită de dvs. separat pentru Produsul software şi 5,00 USD. ÎN MĂSURA MAXIMĂ PERMISĂ DE LEGISLAŢIA APLICABILĂ, HP ŞI FURNIZORII SĂI NU ÎŞI ASUMĂ RĂSPUNDEREA ÎN NICIO SITUAŢIE PENTRU NICIUN FEL DE DAUNE SPECIALE, ACCIDENTALE, INDIRECTE SAU REZULTATE PE CALE DE CONSECINŢĂ (INCLUSIV, DAR FĂRĂ A SE LIMITA LA PIERDEREA DE PROFIT SAU DE INFORMAŢII CONFIDENŢIALE SAU DE ALTĂ NATURĂ, ÎNTRERUPEREA ACTIVITĂŢII COMERCIALE, ACCIDENTE PERSONALE, PIERDEREA CONFIDENŢIALITĂŢII ÎN URMA UTILIZĂRII SAU INCAPACITĂŢII DE UTILIZARE A PRODUSULUI SOFTWARE SAU CORELATE ÎN ORICE FEL CU ACEASTA, SAU ÎN ORICE ALTĂ CHESTIUNE LEGATĂ DE VREUNA DINTRE PREVEDERILE ACESTUI ALUF, CHIAR DACĂ HP SAU ORICARE DINTRE FURNIZORII SĂI AU FOST AVIZAŢI ÎN LEGĂTURĂ CU POSIBILITATEA APARIŢIEI UNOR ASTFEL DE DAUNE ŞI CHIAR DACĂ COMPENSAŢIA DE MAI SUS NU ÎŞI ATINGE SCOPUL SĂU ESENŢIAL. Unele state sau jurisdicţii nu permit excluderea sau limitarea daunelor accidentale sau pe cale de consecinţă, aşa că este posibil ca limitarea sau excluderea de mai sus să nu fie aplicabilă în cazul dvs.
11. CLIENŢI DIN CADRUL GUVERNULUI S.U.A. . În conformitate cu FAR 12.211 şi FAR 12.212, software-ul pentru computere comerciale, documentaţia software-ului pentru computer şi datele tehnice pentru articolele comerciale sunt oferite Guvernului S.U.A. sub licenţă conform acordului de licenţă comercial HP.
12. CONFORMITATEA CU LEGILE PRIVIND EXPORTUL. Trebuie să vă conformaţi tuturor legilor şi reglementărilor din Statele Unite şi din alte ţări („Legi privind exportul”) pentru a vă asigura că Produsul software nu este (1) exportat, în mod direct sau indirect, încălcând legile privind exportul, sau (2) utilizat în orice scop interzis de legile privind exportul, inclusiv, dar fără a se limita la proliferarea armelor nucleare, chimice sau biologice.
13. CAPACITATEA ŞI AUTORITATEA CONTRACTANTĂ. Declaraţi că sunteţi persoană majoră în ţara de reşedinţă şi că, dacă este cazul, sunteţi autorizat de angajatorul dvs. să încheiaţi acest contract.
14. LEGISLAŢIA ÎN VIGOARE. Acest ALUF este guvernat de legile din ţara în care a fost achiziţionat echipamentul.
15. ÎNTREGUL ACORD. Acest ALUF (inclusiv orice anexă sau amendament la acest ALUF, livrate împreună cu produsul HP) reprezintă întregul acord între dvs. şi HP cu privire la Produsul software şi înlocuieşte toate comunicările, ofertele sau reprezentările prealabile, pe cale orală sau scrisă, în ceea ce priveşte Produsul software sau orice alt aspect acoperit de acest ALUF. În măsura în care termenii oricăror politici sau programe HP pentru servicii de asistenţă intră în conflict cu termenii acestui ALUF, termenii prezentului ALUF vor avea întâietate.

© Copyright 2015 HP Development Company, L.P. 
Informaţiile din acest document pot fi modificate fără înştiinţare prealabilă. Toate celelalte nume de produse menţionate în acest document pot fi mărci comerciale ale companiilor deţinătoare respective. În măsura permisă de legislaţia în vigoare, singurele garanţii pentru produsele şi serviciile HP sunt cele stabilite explicit prin certificatele de garanţie individuale care însoţesc aceste produse şi servicii. Nicio informaţie din cele de faţă nu trebuie considerată ca fiind o garanţie suplimentară. În măsura permisă de legislaţia în vigoare, HP nu este răspunzătoare pentru greşelile tehnice sau de redactare sau pentru omisiunile din prezentul document.
Prima ediţie: August 2015
