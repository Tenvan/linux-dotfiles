Licenční smlouva s koncovým uživatelem
PŘED POUŽITÍM TOHOTO SOFTWAROVÉHO PRODUKTU SI PEČLIVĚ PŘEČTĚTE: 
Tato licenční smlouva s koncovým uživatelem („EULA“) představuje právní dohodu mezi (a) vámi (jednotlivcem nebo subjektem) a (b) společností HP Inc. („HP“), podle které se řídí vaše používání softwarového produktu, který je nainstalován nebo zpřístupněn společností HP pro použití s vaším produktem od společnosti HP („produkt HP“), který nepodléhá samostatné licenční smlouvě mezi vámi a společností HP nebo jejími dodavateli. Smlouvu EULA může ve své online dokumentaci obsahovat i další software. Pojem „softwarový produkt“ znamená počítačový software a může zahrnovat média, tištěné materiály a online nebo elektronickou dokumentaci dodanou se softwarem.
S produktem HP může být dodaný také dodatek k této smlouvě EULA.
PRÁVA NA SOFTWAROVÝ PRODUKT JSOU NABÍZENA POUZE POD PODMÍNKOU, ŽE SOUHLASÍTE SE VŠEMI PODMÍNKAMI TÉTO SMLOUVY EULA. INSTALACÍ, KOPÍROVÁNÍM, STAŽENÍM NEBO JINÝM POUŽITÍM SOFTWAROVÉHO PRODUKTU SOUHLASÍTE S TÍM, ŽE JSTE VÁZÁNI PODMÍNKAMI TÉTO SMLOUVY EULA. POKUD NEPŘIJMETE PODMÍNKY TÉTO LICENČNÍ SMLOUVY, VAŠÍ JEDINOU MOŽNOSTÍ JE VRÁTIT CELÝ NEPOUŽITÝ PRODUKT (HARDWAROVÝ A SOFTWAROVÝ) DO 14 DNŮ, PŘIČEMŽ VÁM BUDOU PODLE PLATNÝCH PODMÍNEK OBCHODU, KDE JSTE PRODUKT ZAKOUPILI, VRÁCENY PENÍZE.
1. POSKYTNUTÍ LICENCE. Společnost HP vám za předpokladu, že splníte všechny podmínky této smlouvy EULA, poskytne následující práva:
a. Užití. Softwarový produkt můžete používat na jediném počítači („váš počítač“). Pokud softwarový produkt získáte prostřednictvím internetu a byl původně licencován pro použití na více než jednom počítači, můžete jej instalovat a používat pouze na těchto počítačích. Nelze oddělovat různé komponenty softwarového produktu pro použití na více než jednom počítači. Nemáte oprávnění k distribuci softwarového produktu. Softwarový produkt můžete nahrát do dočasné paměti (RAM) vašeho počítače za účelem používání softwarového produktu.
b. Uložení. Softwarový produkt smíte kopírovat do místní paměti a na úložná zařízení produktu HP.
c. Kopírování. Smíte pořídit archivní nebo záložní kopie softwarového produktu za předpokladu, že každá kopie obsahuje všechna originální prohlášení o vlastnictví softwarového produktu a používá se pouze pro účely zálohování.
d. Vyhrazení práv. Společnost HP a její dodavatelé si vyhrazují práva, která vám nejsou výslovně udělena v rámci této smlouvy EULA.
e. Freeware. Bez ohledu na podmínky v této smlouvě EULA je celý softwarový produkt a jakékoli jeho části tvořené softwarem nepocházejícím od společnosti HP nebo softwarem poskytnutým na základě veřejné licence třetích stran („freeware“) licencován podle podmínek v licenčním ujednání k softwaru, které je dodané s takovým freewarem, ať už ve formě samostatné smlouvy, licence poskytované mnoha uživatelům nebo elektronické licence s podmínkami přijatými před stažením. Používání freewaru se řídí zcela podle podmínek takové licence.
f. Řešení obnovení. Veškeré řešení obnovení softwaru, dodané se softwarem / pro produkt HP, ať už ve formě řešení na pevném disku, externích médiích (např. disketa, disk CD nebo DVD) a jiném ekvivalentním řešení dodaném v jakékoli jiné formě, smí být použito pouze za účelem obnovení pevného disku produktu HP, se kterým / pro který bylo řešení pro obnovu původně zakoupeno. Použití jakéhokoli operačního systému od společnosti Microsoft v rámci takové obnovy se řídí licenčním ujednáním se společností Microsoft.
2. UPGRADY. Abyste mohli použít softwarový produkt označený jako upgrade, musíte mít nejprve licenci k původnímu softwarovému produktu, který společnost HP označila jako příslušný pro daný upgrade. Po upgradu nesmíte používat původní softwarový produkt, pro který byl upgrade určený. Používáním softwarového produktu také vyjadřujete souhlas, že společnost HP může automaticky přistupovat k vašemu produktu HP připojenému k internetu za účelem ověření verze a stavu určitých softwarových produktů a může automaticky stahovat a instalovat upgrady nebo aktualizace pro takový softwarový produkt na vašem produktu HP za účelem poskytnutí nových verzí a aktualizací požadovaných pro zachování funkčnosti, výkonu a zabezpečení softwaru HP a vašeho produktu HP a usnadnění poskytnutí podpory a dalších poskytovaných služeb. V některých případech a v závislosti na typu upgradu nebo aktualizace budete upozorněni (například prostřednictvím vyskakovacího okna). V takovém případě může být nutné, abyste upgrade nebo aktualizaci sami zahájili.
3. DODATEČNÝ SOFTWARE. Tato smlouva EULA se vztahuje na aktualizace a doplňky k původnímu softwarovému produktu poskytovanému společností HP. Výjimku tvoří případy, kdy společnost HP poskytne další podmínky spolu s aktualizací nebo doplňkem. V případě rozporu mezi těmito podmínkami platí nově dodané podmínky.
4. PŘEVOD.
a. Jiný výrobce. První uživatel softwarového produktu smí provést jednorázový převod softwarového produktu na jiného koncového uživatele. Jakýkoli převod musí zahrnovat všechny komponenty, média, tištěné materiály, tuto smlouvu EULA a také certifikát pravosti, je-li k dispozici. Převod nesmí proběhnout nepřímo, například zasláním. Před převodem musí koncový uživatel přijímající převáděný produkt souhlasit s podmínkami smlouvy EULA. Při převodu softwarového produktu je platnost vaší licence automaticky ukončena.
b. Omezení. Softwarový produkt nesmíte pronajímat ani půjčovat nebo jej používat ke komerčnímu sdílení času nebo kancelářským účelům. Nesmíte k softwarovému produktu poskytovat podlicence, postupovat jej ani převádět licenci nebo softwarový produkt jiným způsobem, než jak je výslovně stanoveno v této smlouvě EULA.
5. VLASTNICKÁ PRÁVA. Veškerá práva na duševní vlastnictví softwarového produktu a uživatelské dokumentace patří společnosti HP nebo jejím dodavatelům a jsou chráněna zákony, včetně, ale ne výhradně, zákonů o autorském právu, obchodním tajemství a ochranných známkách platných v USA, a dalšími příslušnými zákony a mezinárodními ustanoveními. Ze softwarového produktu nesmíte odstraňovat žádné identifikační prvky produktu, prohlášení o autorských právech nebo omezení vlastnictví.
6. OMEZENÍ ZPĚTNÉ ANALÝZY. Na softwarovém produktu nesmíte provádět zpětnou analýzu, dekompilaci ani převod ze strojového kódu, a to v míře přesahující rozsah povolený příslušnými zákony, bez ohledu na toto omezení a kromě případů, kdy je to výslovně umožněno v této smlouvě EULA.
7. TERMÍNY. Tato smlouva EULA je účinná do jejího ukončení či odmítnutí. Platnost této smlouvy EULA končí také za podmínek uvedených jinde v této smlouvě EULA nebo pokud jakoukoli její podmínku nesplníte.
8. SOUHLAS S POSKYTNUTÍM/POUŽITÍM DAT.
a.Společnost HP používá soubory cookie a další webové nástroje pro sbírání anonymních technických údajů souvisejících se softwarem HP a vaším produktem HP. Tato data budou použita k poskytnutí upgradů a související podpory nebo dalších služeb popsaných v Části 2. Společnost HP také shromažďuje osobní údaje včetně vaší IP adresy a dalších jedinečných identifikátorů souvisejících s vaším produktem HP a data, která poskytnete při registraci svého produktu HP. Kromě poskytnutí upgradů a související podpory a dalších služeb budou tato data použita k zasílání marketingových zpráv (v každém případě s vaším výslovným souhlasem, pokud to vyžaduje příslušný zákon).
Do míry povolené příslušným zákonem přijetím těchto podmínek souhlasíte s poskytnutím a použitím vašich anonymních a osobních dat společností HP, jejích dodavatelů a poboček, jak je popsáno v této smlouvě EULA a jak je dále popsáno v prohlášení HP o ochraně osobních údajů: www.hp.com/go/privacy
b.Shromažďování/používání dat jinými výrobci. Některé softwarové programy, které jsou součástí produktu HP, poskytují se samostatnou licencí jiní výrobci („software jiných výrobců“). Software jiných výrobců může být nainstalován a zprovozněn na vašem produktu HP i v případě, že jste se rozhodli tento software neaktivovat a nezakoupit. Tento software jiných výrobců může sbírat a odesílat technické údaje o vašem systému (tj. IP adresu, jedinečný identifikátor zařízení, verzi nainstalovaného softwaru atd.) a další systémová data. Tyto údaje budou použity jinými výrobci pro identifikaci technických atributů systému a zajištění, že je ve vašem systému nainstalována nejnovější verze softwaru. Pokud si nepřejete, aby software jiných výrobců sbíral takové technické údaje a automaticky vám zasílal aktualizace, odinstalujte tento software před tím, než se připojíte k internetu.
9. ODMÍTNUTÍ ZÁRUK. V MAXIMÁLNÍM ROZSAHU POVOLENÉM PŘÍSLUŠNÝMI ZÁKONY POSKYTUJÍ SPOLEČNOST HP A JEJÍ DODAVATELÉ SOFTWAROVÝ PRODUKT „TAK, JAK JE“, S VEŠKERÝMI VADAMI A TÍMTO SE ZŘÍKAJÍ VEŠKERÝCH DALŠÍCH ZÁRUK A PODMÍNEK, VÝSLOVNÝCH, PŘEDPOKLÁDANÝCH A ZÁKONNÝCH, VČETNĚ, ALE NE VÝHRADNĚ, ZÁRUK VLASTNICKÉHO TITULU A NEPORUŠOVÁNÍ PRÁV TŘETÍCH STRAN, JAKÉKOLI PŘEDPOKLÁDANÉ ZÁRUKY, POVINNOSTÍ, ZÁRUK ČI PODMÍNEK OBCHODOVATELNOSTI, USPOKOJIVÉ KVALITY, VHODNOSTI KE KONKRÉTNÍMU ÚČELU ČI NEPŘÍTOMNOSTI VIRŮ, VŠE V SOUVISLOSTI SE SOFTWAROVÝM PRODUKTEM. Některé státy/jurisdikce neumožňují vyloučení konkludentních záruk ani omezení trvání konkludentních záruk, proto se na vás výše uvedené odmítnutí nemusí vztahovat.
V AUSTRÁLII A NA NOVÉM ZÉLANDU JE SOFTWARE DODÁVÁN SE ZÁRUKAMI, KTERÉ NELZE VYLOUČIT PODLE AUSTRALSKÉHO A NOVOZÉLANDSKÉHO SPOTŘEBITELSKÉHO PRÁVA. SPOTŘEBITELÉ V AUSTRÁLII MAJÍ PRÁVO NA VÝMĚNU NEBO VRÁCENÍ PENĚZ V PŘÍPADĚ ZÁSADNÍHO SELHÁNÍ A KOMPENZACI ZA DALŠÍ OPODSTATNĚNĚ PŘEDVÍDATELNÉ ZTRÁTY A POŠKOZENÍ. SPOTŘEBITELÉ V AUSTRÁLII TAKÉ MAJÍ PRÁVO NA OPRAVU SOFTWARU NEBO JEHO VÝMĚNU, POKUD NEDOSÁHNE PŘIJATELNÉ KVALITY A NEJEDNÁ SE O ZÁSADNÍ SELHÁNÍ. SPOTŘEBITELÉ NA NOVÉM ZÉLANDU, KTEŘÍ ZAKOUPÍ ZBOŽÍ PRO OSOBNÍ POUŽITÍ NEBO SPOTŘEBU NEBO PRO POUŽITÍ V DOMÁCNOSTI A NE ZA ÚČELEM OBCHODU („SPOTŘEBITELÉ NA NOVÉM ZÉLANDU“) MAJÍ PRÁVO NA OPRAVU, NÁHRADU NEBO VRÁCENÍ PENĚZ V PŘÍPADĚ SELHÁNÍ A KOMPENZACI ZA DALŠÍ OPODSTANĚNĚ PŘEDVÍDATELNÉ ZTRÁTY A POŠKOZENÍ.
10. OMEZENÍ ODPOVĚDNOSTI. Podle místního zákona, bez ohledu na škody, které vám mohou vzniknout, budou veškerá odpovědnost společnosti HP a jakýchkoli jejích dodavatelů na základě této smlouvy EULA a váš jediný nápravný prostředek za vše výše uvedené omezeny na částku, kterou jste zaplatili za produkt, nebo na částku 5,00 USD, podle toho, která částka bude vyšší. V MAXIMÁLNÍ MÍŘE POVOLENÉ PŘÍSLUŠNÝMI ZÁKONY NENESE ZA ŽÁDNÝCH OKOLNOSTÍ SPOLEČNOST HP NEBO JEJÍ DODAVATELÉ ODPOVĚDNOST ZA JAKÉKOLI ZVLÁŠTNÍ, VEDLEJŠÍ, NEPŘÍMÉ NEBO NÁSLEDNÉ ŠKODY, ZEJMÉNA ŠKODY VYPLÝVAJÍCÍ ZE ZTRÁTY ZISKŮ NEBO TAJNÝCH A JINÝCH ÚDAJŮ, PŘERUŠENÍ PODNIKÁNÍ, ZRANĚNÍ, ZTRÁTY SOUKROMÍ, KTERÉ JAKKOLI SOUVISÍ S POUŽITÍM SOFTWAROVÉHO PRODUKTU NEBO S NEMOŽNOSTÍ JEHO POUŽITÍ, NEBO JINÝM ZPŮSOBEM SE TÝKAJÍ KTERÉHOKOLI USTANOVENÍ TÉTO SMLOUVY EULA, A TO ANI V PŘÍPADĚ, ŽE SPOLEČNOST HP NEBO JAKÝKOLI JEJÍ DODAVATEL BYLI UPOZORNĚNI NA MOŽNOST VZNIKU TAKOVÝCH ŠKOD, NEBO V PŘÍPADĚ, ŽE VÝŠE UVEDENÝ OPRAVNÝ PROSTŘEDEK NEDOSÁHNE SVÉHO HLAVNÍHO ÚČELU. Některé státy nebo jurisdikce nepovolují vyloučení nebo omezení vedlejších nebo následných škod, takže se na vás výše uvedené omezení nebo vyloučení nemusí vztahovat.
11. ZÁKAZNÍCI VE STÁTNÍ SPRÁVĚ USA. V souladu s normami FAR 12.211 a 12.212 budou komerční počítačový software, dokumentace počítačového softwaru a technická data pro komerční položky licencovány státní správě Spojených států amerických za standardních podmínek komerčních licencí.
12. SOULAD S EXPORTNÍMI ZÁKONY. Budete dodržovat všechny zákony a nařízení Spojených států amerických a dalších zemí/oblastí („exportní zákony“), aby softwarový produkt (1) nebyl exportován, přímo nebo nepřímo, proti nařízení exportních zákonů, a (2) nebyl použit za jakýmkoli účelem zakázaným exportními zákony, zejména šíření nukleárních, chemických a biologických zbraní.
13. ZPŮSOBILOST A PRAVOMOC K UZAVŘENÍ SMLOUVY. Prohlašujete, že jste dosáhli plnoletosti v zemi vašeho pobytu a, pokud se vás to týká, máte náležitou pravomoc od svého zaměstnavatele k uzavření této smlouvy.
14. PLATNÉ ZÁKONY. Tato smlouva EULA se řídí zákony země/oblasti, v níž bylo zařízení zakoupeno.
15. ÚPLNÁ SMLOUVA. Tato smlouva EULA (včetně všech dodatků k této smlouvě EULA, které jsou dodané s produktem HP) tvoří celou smlouvu mezi vámi a společností HP týkající se softwarového produktu a nahrazuje všechny předchozí a souběžné ústní nebo písemné komunikace, návrhy a vyjádření týkající se softwarového produktu a všech dalších předmětů zahrnutých v této smlouvě EULA. Pokud jsou podmínky jakýchkoli zásad nebo programů společnosti HP pro podporu v rozporu s podmínkami v této smlouvě EULA, platí podmínky uvedené v této smlouvě EULA.

© Copyright 2015 HP Development Company, L.P.
Informace uvedené v této příručce mohou být bez předchozího upozornění změněny. Všechny názvy ostatních produktů zde zmíněných mohou být ochrannými známkami příslušných společností. V rozsahu povoleném příslušnými zákony jsou jediné záruky vztahující se na produkty a služby společnosti HP výslovně uvedeny v prohlášeních o záruce, která jsou s takovými produkty a službami dodávána. Žádné informace uvedené zde nelze považovat za vyjádření dodatečné záruky. V rozsahu povoleném příslušnými zákony nebude společnost HP odpovědná za zde obsažené technické a redakční chyby či opomenutí.
První vydání: Srpen 2015
